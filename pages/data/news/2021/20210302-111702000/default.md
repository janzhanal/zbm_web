---
title: 'Jarní prázdniny'
date: '2021-03-02'
template: novinka
id: '20210302-111702000'
user: 'Jan Drábek'
pictures:
---
Jarní prázdniny se rozplynuly jako pára nad hrncem. I když letošní sezóna mnoho společným tréninkům nepřeje a ani nadále to nevypadá, že bychom si ve skupině zasportovali, tak jarní prázdniny nabídly u Brna bohatý program. Tento týden uspořádaly tři oddíly čtyři tréninky, RBK v Jehnicích a na Kremlovsku, TBM na Ryndovce a my ve Vracově. Tělocvičny a setkávání ve vnitřních prostorách bude i nadále pasé, naštěstí naším hřištěm je les! Už od března 2020 ve spolupráci s dalšími oddíly pořádáme individuální mapové tréninky - koronatréninky v některém z bližších i vzdálenějších brněnských lesů. Pro děti i jejich rodiče je to jedna z mála šancí, jak se vypravit ven, udržet se v kondici a zdravě si zasportovat za dodržení všech opatření.
Proto jsme rádi, že nám [Lesy města Brna](https://www.lesymb.cz/) dlouhodobě umožňují vstup do lesa, hlavně že si v lese můžeme užít pravý orienťák. Děkujeme!
Děkujeme také dalším partnerům oddílu za podporu, snad nám situace brzy dovolí se znovu vrhnout do celkové přípravy a pořádání závodů.

