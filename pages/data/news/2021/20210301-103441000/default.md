---
title: 'Johanka na MS LOB'
date: '2021-03-01'
template: novinka
id: '20210301-103441000'
user: 'Honza Fiala'
pictures:
    - name: '1614591217906_middle závod.jpg'
      ratio: '6'
    - name: '1614591222679_sprint závodní.jpg'
      ratio: '6'
    - name: '1614591225507_middle.jpg'
      ratio: '6'
    - name: '1614591228045_sthačkaa.jpg'
      ratio: '6'
    - name: '1614591230295_sprint start.png'
      ratio: '6'
---
Johanka Šimková se zúčastnila závodů na Mistrovství světa v lyžařském orientačním běhu v estonském Kääriku. V úvodním závodě ve sprintu obsadila 30. místo, v následné střídačce zajela výborný závod a posunula se na pěkné 18. místo. Na sobotní krátké trati se umístila 22. se ztrátou šesti minut na vítězku. V závěrečných nedělních štafetách v B-týmu společně s Petrem Horvátem vybojovali 16. místo. Gratulujeme!

A dojmy přímo od Johanky:
Asi bych měla zmínit, že poslední 3 měsíce před MS jsem měla velké problémy s kolenem a nemohla trénovat podle představ. V lednu se ukázalo, že mám drobnou rupturu v menisku. Moje účast na MS nebyla do poslední chvíle jistá.

Sprint se mi výsledkově vůbec nepovedl. Z výkonu jsem neměla vyloženě špatný pocit, ale závod byl trochu netypicky plný zásadních voleb. Bohužel jsem zvolila úplně všechny volby špatně, což rozhodlo o výsledcích. 

Další den byla stíhačka. Ta se mi výsledkově povedla, 18.místo a dokonce 15. nej čas dne. Přitom úvod závodu se mi vůbec nepovedl. Pak jsem ale chytla to pravé flow, zvolila všechny správné volby a fyzicky tam nechala vše. Taky jsem měla skvělé lyže. 

Nejvíc jsem spokojená se svým výkonem na middlu. Byl mapově extra těžký a já se vyvarovala větší chyby. Myslela jsem si, že by takový výkon mohl stačit i na TOP15, ale holt ten den zajely všechny holky velmi dobře. Výsledky byly našlapané víc než obvykle.

Ve sprintovkách jsem se ve svém posledním úseku dost rozsekala. Hůlka na 3 kusy, 1cm hluboká rána v pravé noze a potlučené to špatné koleno. Objet poslední 4 kontroly soupaží s jednou hůlkou byl dost oříšek. Ale nebyly jsme DISK ani poslední :) 
