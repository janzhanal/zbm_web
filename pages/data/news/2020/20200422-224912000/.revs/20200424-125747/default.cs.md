---
title: 'Buzola v Senticích'
date: '2020-04-22'
template: novinka
id: '20200422-224912000'
user: 'Jan Zháňal'
pictures:
    - name: '1587589266343_pavel.jpg'
      ratio: '6'
    - name: '1587589618667_buzolaa.jpg'
      ratio: '3'
    - name: '1587725855624_P_20200423_202734.jpg'
      ratio: '3'
---
Přiložená mapa ukazuje nové paseky, podívejte se před startem. Kvalitní trénink technik běhu s buzolou od Hiklů na nás čeká v Senticích. Protože si myslím, že nemá cenu jít něco nacvičovat a nevědět co, přikládám malý návod, jak s víkendovou mapou naložit. Děkujeme VBM za poskytnutí podkladů a lesa k tréninku!  
**Dorost+** čekají 4 části:

*   Koridor - vyžaduje přesný azimut a zároveň důslednou kontrolu toho mála, co mám v mapě. Ale buzola je to hlavní! Při každé změně směru je v mapě výrazný bod, hlídejte si je a pořád budete vědět, kde jste.
*   Paměťák - čeká vás od prvního startu až po první cíl. Na každé kontrole si nastudujete následující postup a pak se do mapy podíváte až na kontrole další! Nezapomeňte, že buzova umí i težký postup často hodně zjednodušit
*   Krátké postupy - kdo správně odběhne, má z půlky vyhráno (co vše musím pro správný odběh udělat?)
*   Hustníková pasáž - kde jinde uplatnit správný odběh a přesný azimut, než když vidím sotva pár metrů před sebe? Můžu si klidně pamatovat většinu postupu, ale na buzolu koukám pořád!

**DH14** 2 části:

*   V první půjde o to si rozmyslet postup a na jeho konci (do dohledávky) jít správným směrem (použít b....u).
*   Ve druhé, tak jako pro starší, bude paměťák. Na každé kontrole si nastudujete následující postup a pak se do mapy podíváte až na kontrole další! Nezapomeňte, že buzova umí i težký postup často hodně zjednodušit. A taky, že když jsem ztracený, pořád můžu mrknou do mapy, kterou mám v ruce. Jo a taky, podvádí jen lama a ještě jen sama sebe.

**DH12**:

*   COB - CoOBěhnu? Ne, prostě normální orienťák se vším všudy.

**DH10**:

*   Krátké okruhy - Oběhnu rychle jeden, vydýchám se chviličku a jdu na další.
*   Na mapě je zvířátko, najdete ho? (za print screen v mém mailu vydá Lenka na tréninku 2 žabičky)
