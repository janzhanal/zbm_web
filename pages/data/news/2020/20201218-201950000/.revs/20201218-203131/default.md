---
title: 'Tradiční předvánoční běh okolo Brna'
date: '2020-12-18'
template: novinka
id: '20201218-201950000'
user: 'Jan Drábek'
pictures:
---
I letos nás čeká tradiční předvánoční běh okolo Brna 23. prosince po známé trase. Z Mariánského údolí, okolo jeskyně Pekárny, údolím Říčky, na Nový Dvůr, kolem Březiny, Babic, na Alexandrovku, do Adamova a výběh do Útěchova a třeba až na Lesnou... podle chutě. Viz třeba segment na [Stravě](https://www.strava.com/segments/22491070?filter=overall).  
Z důvodů dnešních známých okolností je třeba účastníky trochu naředit. Takže pomalejší účastníci nebo ti, co si to chtějí více užít, nechť začnou jejich pouť autobusem, které odjíždí ze Staré osady 8:50, Dělnický dům 8:55, Náměstí Karla IV., 9:10. Tudíž začátek mají v 9:15 na konečné. Pro rychlejší skupinky pak vyjede speciálně vypravený bus č. 55 ze Staré osady 9:10, Dělnický dům 9:15, Náměstí Karla IV., 9:30. Tudíž vybíhají v 9:35 z konečné. 
Tradiční trasa pro stažení třeba do [hodinek](https://mapy.cz/s/pekalosega). Z Útěchova odjíždí bus jen 11:18/58. (Tak bacha na to.)
Jen bych upozornil na stále rozkopanou Ondráčkovu do Mariánského údolí, takže nejde dojet autem až na točnu autobusu!
