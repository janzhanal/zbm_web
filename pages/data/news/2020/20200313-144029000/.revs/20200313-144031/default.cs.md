---
title: 'Postoj vedení oddílu k aktuální situaci'
date: '2020-03-13'
template: novinka
id: '20200313-144029000'
user: 'Honza Fiala'
pictures:
---
Jak jistě víte, situace se mění každým okamžikem, ze dne na den, z hodiny na hodinu. Včera byl vyhlášen nouzový stav a mj. omezeno konání akcí pro více než 30 osob. Záměrem je v tuto chvíli maximálně zpomalit rychlost šíření viru a to omezením sociálního kontaktu, tj. setkávání osob.
Rozhodli jsme se proto zrušit veškeré společné (skupinové) tréninky. V příštích minimálně dvou týdnech nebudeme organizovat **ŽÁDNÉ** oddílové akce včetně tréninků, soustředění, srazů se společnou šatnou, ubytováním, dopravou, stravou, apod.
Určitě není nutné přestat sportovat či trénovat. Děti nechodí do školy a času mají proto asi hodně, ale chceme v maximální míře (a možná i přísněji, než jen dle regulace) záměry vlády a bezpečnostní rady státu respektovat. 
Pokud to bude možné, trenéři nabídnou svým svěřencům tréninky takové, aby je mohli svěřenci sami ve volném čase absolvovat. Ať už půjde o individuální mapové tréninky, tréninkové plány, GPS trasy, atd. 
Plány budou trenéři distibuovat standardně **přes oddílové webové stránky** nebo přes sociální sítě, a vyhodnocovat je obdobně (je-li to vhodné a nutné), tak, aby nedocházelo k osobnímu setkávání.
Vyjádření svazu:
http://www.orientacnisporty.cz/o-csos/csos-informuje/aktualizace-doporuceni-csos-k-aktualni-situaci-v-cr
Děkuji všem za pochopení a spolupráci.
Jménem celého vedení 

