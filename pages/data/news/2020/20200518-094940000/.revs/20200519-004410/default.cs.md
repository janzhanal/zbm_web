---
title: 'Pořadatelské okénko - MČR na klasické trati'
date: '2020-05-18'
template: novinka
id: '20200518-094940000'
user: 'Jan Drábek'
pictures:
---
Ahoj Žabiny,  
jak jste si už jistě přečetli na Béďovi, čeká nás trochu zvláštní podzim, tak jako ostatně celý jaro.  
Co se nás hlavně týká, je uspořádání MĆR na klasické trati. Letos bude jen finále. Zatím připravujeme akci pro cca 400-420 závodníků od dorostu po dospělé. (Takže takový oblž, ale s mnohem větší odpovědností.) Kdo ví, co nám vláda přichystá, třeba bude těch závodníků víc.  
Mapu už máme hotovou od Petra Marečka. Je to pořádný kus lesa s fůrou vrstevnic. Víc neřeknu. V létě proběhne revize, kůrovec a sucho je všude. Jenda, náš stavitel, si už pomalu chystá tratě. No a my (Víťa Bravený a Tomáš Hruška a já) pracujeme momentálně na povoleních vstupu do lesa a dalších záležitostech. Možná vás brzo osloví vedoucí úseků, tak jim prosím vyjděte vstříc. Jinak platí, dorost, junioři a eliťáci poběží. Tak trénujte na Trail tour hlavně kopce!  
A na ostatní se těším v pátek a v sobotu 18. - 19. 9. 2020 při pořádání.
