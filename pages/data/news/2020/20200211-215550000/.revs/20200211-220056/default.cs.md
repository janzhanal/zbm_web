---
title: 'Odměny za pořádání 2019 a členské příspěvky 2020'
date: '2020-02-11'
template: novinka
id: '20200211-215550000'
user: 'Honza Fiala'
pictures:
---
Milí Žabiňáci,

postupně se prokousáváme minulostí, proto vás chci informovat, že v členské sekci jsme připsali odměny za pořádání loňských závodů. Prosím, zkontrolujte si to a s případnými reklamacemi se obracejte na Aleše.

Včera jsme se jako vedení podruhé sešli, jako první bod jsme schválili zápis z minula, proto v členské sekci najdete zápis z první schůzky vedení.

Hlavním bodem programu včerejší schůzky ale byly oddílové příspěvky na letošní rok. Dojde nakonec k jen drobnějším změnám, protože letos potřebujeme z pochopitelných důvodů příspěvky vybrat ještě před uzávěrkou registrace. Konkrétní **výše a struktura** příspěvků, včetně nového motivačního programu, budou zveřejněny **ve středu 12.2.2020**, a **datum pro úhradu** příspěvků bude **ve středu 26.2.2020**.

Poslední informací, o kterou se dnes chci podělit, je založení nové e-mailové skupiny, která bude sloužit pro sdílení informací uvnitř oddílu (od vedení ke členům). Po uzavření registrace 2020 budou adresy všech členů (z členské sekce) zařazeny do této skupiny, ze které se samozřejmě bude možné odhlásit.
