---
title: 'Konečné výsledky BZL 2019/2020'
date: '2020-04-14'
template: novinka
id: '20200414-210148000'
user: 'Jan Drábek'
pictures:
    - name: '1586893628415_19092682_1596406853704029_6742070619485267202_o.jpg'
      ratio: '3'
    - name: '1586893633004_70435164_10212923379234066_7846295166867472384_o.jpg'
      ratio: '3'
---
Sice trochu se zpožděním, ale přinášíme výsledky letošního ročníku BZL! Díky Jakubu Hruškovi a Otovi Hiršovi už jsou plně automatické a příští rok to bude ještě lepší a budou i průběžné po závodě. Nakonec jsme se rozhodli do celkových výsledků započítat jen závody s klasickými kategoriemi (H, D, ZV a HDD), bez nějakých složitých přepočtů. Tedy Adamna cup, Vánoční Magnus cup, Onos cup, Kufrování s medvěděm, Hromniční trápení, O-mikron a Hruška cup.  
A jak to dopadlo? Po 7 závodech, kdy se počítají 4 nejlepší, dámskou kategorii vyhrála **Natalia Hiklová**, druhá byla **Markéta Tesařová** (obě ZBM) a třetí **Lucie Matulová** (ADA). 
Že už BZL dávno přesahuje samotné Brno dokládá vítěz mužské kategorie **Marek Prášil** (SJI), který měl náskok jen 6 bodů na druhého **Otu Hirše** (ZBM), třetí skončil **Jakub Zimmermann** (TBM). 
Kategorii ZV (Žáci a veteráni) vyhráli žákyně **Eliška** **Tomanová** před **Klárou Kočovou**, třetí byla **Magda Barnatová** (všechny ZBM), a žáci, konkrétně **Tomáš Urbánek** před **Vojtou Kočou** (oba ZBM) a třetí byl **Ondřej Brosch** (RBK). 
Děti vyhrál **František Koča** před **Martinem Hiklem** a **Kamčou Beránkovou** (všichni ZBM). Sláva vítězům a čest poraženým! 

Celkové výsledky najdete na známé [stránce](https://bzl.zabiny.club/).  
Celkem se závodů zúčastnilo 725 závodníků, nejvíce jich bylo v kategorii H 267.  
Rád vás uvidíme i v dalším ročníku 2020/20201!
