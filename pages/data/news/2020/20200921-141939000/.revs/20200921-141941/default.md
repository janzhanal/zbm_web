---
title: 'MČR a Veteraniáda na klasické trati'
date: '2020-09-21'
template: novinka
id: '20200921-141939000'
user: 'Honza Fiala'
pictures:
    - name: '1600689803769_2020-09-19 16-23-16_IMG_6704.jpg'
      ratio: '6'
    - name: '1600689803771_2020-09-19 16-20-24_IMG_6693.jpg'
      ratio: '6'
---
O uplynulém víkendu jsme nejen závodili, ale i pořádali náročnou trojkombinaci Mistrovství ČR na klasické trati, Veteraniádu ČR na klasické trati a závod Jihomoravské ligu, to vše s centrem v kempu Na Kopci u Bystřice nad Pernštejnem.
Naši nejlepší nejprve bojovali v sobotu na MČR, kde si Miloš  vzal po roce zase zpátky titul v hlavní mužské kategorii, Mára mu zdatně sekundoval pátým místem, a v ženách Adélka rovněž brala páté místo navzdory předcházející dvoutýdenní nemoci.
V první dvacítce se ještě umístily: Julča 12. v D16, Anička 19. v D20, Terka 14. a Natálka 16. v D21.
Umístění kluků v první dvacítce: Pepa 11. v H16, Jáchym 20. v H18, Ondra 12. a Ota 16. v H21.
Ve Veteraniádě se nejlépe z našich umístil Eda na 10. místě v H45.
Všem blahopřeju k dosaženým výkonům a Milošovi gratuluju k titulu!

Protože pořádání bylo náročné, rád bych přidal i poděkování všem, kteří se na zdárném (a podle ohlasů mnoha závodníků povedeném) pořádání podíleli. Nejen řediteli závodu, staviteli, vedoucím úseků, ale opravdu všem; každý pomohl tak, jak mohl, v takové atmosféře se pořádá příjemně a i krizové situace se řeší mnohem snáz.
Děkuji také oddílům BBM a ABM za zapůjčení materiálu.
Takže ještě jednou - VELKÉ DÍKY! 
