---
title: 'Proběhla konference SK'
date: '2020-12-15'
template: novinka
id: '20201215-151921000'
user: 'Honza Fiala'
pictures:
---
Včera, 14.12.2020, proběhla za omezené účasti 10 osob konference SK Brno-Žabovřesky, z.s. Byli jsme seznámeni se stavem hospodaření SK, výhledem do roku 2021, konference schválila pravidla pro fungování oddílu v podobě, v jaké jsme si je odhlasovali na načí členské schůzi v lednu, a také nám jako oddílu OB konference uložila dva úkoly - pravidla fungování oddílu dále dopracovat a připravit i úpravu Stanov SK tak, aby lépe vyhovovaly rozdílnosti potřeb oddílů OB a basketbalu.

V návaznosti na tyto úkoly připravíme ve vedení oddílu návrh doplněné znění pravidel fungování oddílu, které předložíme jako podkladový materiál před naší členskou schůzí. Termín konání naší členské schůze zatím nelze určit, protože je nás docela hodně a současná platná omezení neumožňují setkání takto vysokého počtu osob.  
Členskou schůzi svoláme, jakmile to bude možné; předpokládáme místo konání v Brně a termínově při aktuálním výhledu snad v únoru či březnu, dříve to nejspíš nepůjde.  
Protože se blíží konec roku, tak před Vánoci ještě zveřejním alespoň stručnou výroční zprávu.

V pondělí 21.12.2020 se bude konat další schůzka vedení oddílu. Zápisy pravidelně zveřejňujeme, ale od této chvíle budeme o schůzkách vedení informovat i předem, abyste měli možnost navrhnout témata, která si zaslouží aktuálně projednat. Obraťte se v této záležitosti na kohokoliv z vedení, nebo ideálně napište podnět na mail vedeni(at)zabiny.club
