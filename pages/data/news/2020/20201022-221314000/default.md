---
title: 'Skončila TrailTour 2020'
date: '2020-10-22'
template: novinka
id: '20201022-221314000'
user: 'Honza Fiala'
pictures:
    - name: '1603397543353_122164054_1319090748461065_2546964755015197179_n.jpg'
      ratio: '6'
    - name: '1603397550709_121791106_356146072400197_8911960775831144889_n.jpg'
      ratio: '6'
    - name: '1603397572225_121720901_349016623030036_8749202620372380500_n.jpg'
      ratio: '6'
    - name: '1603397576175_121978532_392701175230432_2206680042976023983_n.jpg'
      ratio: '6'
    - name: '1603397579322_121807942_2437235169919630_9119657830701255867_n.jpg'
      ratio: '6'
    - name: '1603397591468_20200524_101552.jpg'
      ratio: '6'
---
V úterý skončil další ročník TrailTour, dlouhodobé běžecké soutěže jednotlivců i klubů. Protože v letošním roce byla orienťácká sezona poněkud jiná než obvykle, zapojilo se mnoho našich členů v rámci tréninku i jako náhrady soutěžení právě do TrailTour. V loňském ročníku jsme v týmové soutěži obsadili těsně druhé místo za Kamenicí, což si v očích srdcařek a srdcařů vyžadovalo reparát.  
Ačkoliv ještě nejsou spočítány konečné výsledky, pevně věřím tomu, že zvítězili nejen Natálka s Milošem v soutěžích jednotlivců, ale i SK Žabovřesky Brno v soutěži týmové!  
Chtěl bych touto cestou poblahopřát všem, kteří odběhali všech 50 etap, všem, kteří se zapojili do "sbírání bodíků" pro oddíl, a zvláště bych chtěl ocenit týmového ducha, zdravé vzájemné hecování a podporu.  
Doufám, že nikdo nikoho běhat nenutil, že to všichni dělali rádi, a že to také snad všichni přečkali ve zdraví, bez zranění a nemoci.  
Tesle bych chtěl poděkovat za to, že nám připravila možnost se semknout a předvést cílový spurt. Měl jsem tu čest být součástí snažení, vnímat a cítit všechnu energii a nadšení, a věřím, že jsme si společně ukázali, že jsme VÍC NEŽ ODDÍL.  
Díky všem, smekám klobouk a máte můj respekt!
