---
title: 'Náročný pořadatelský víkend 19.-20.9.2020'
date: '2020-06-17'
template: novinka
id: '20200617-125919000'
user: 'Honza Fiala'
pictures:
---
Milí Žabiňáci,

s ohledem na vývoj koronakrize jsme se dohodli s vedením sekce OB, že po Mistrovství ČR na klasické trati uspořádáme v neděli 20.9. ve stejném prostoru se stejným centrem Veteraniádu ČR na klasické trati. Nemáme narozdíl od Mistrovství ze strany svazu stanoven limit na počet účastníků, proto vypíšeme i všechny ostatní kategorie. Znamená to pro nás mnohem větší pořadatelské nároky, ale také příležitost si zaběhnout.

Vše je již vypsáno v Přihláškovém systému, chci vás proto poprosit o dvě věci:

1.  kdo můžete pomoci, rezervujte si, prosím, celý tento víkend pro oddíl, a přihlaste se na pořádání
2.  kdo chcete běžet (ať již sobotní Mistrovství, nebo nedělní Veteraniádu), přihlaste se na příslušný závod

V sobotu budu rád, když poběží všichni s právem startu. V neděli bych rád, aby běželi veteráni s ambicí získat medaili z Veteraniády a samozřejmě všichni, kdož (v případě zařazení nedělního závodu do Jihomoravské ligy) budou usilovat o zisk licence B nebo A z oblastního žebříčku.

Zhodnoťte proto prosím své ambice a dejte nám vědět - pořadatelů budeme v neděli potřebovat opravdu hodně (a už v pátek bude potřeba postavit arénu).  
Děkuju moc předem!
