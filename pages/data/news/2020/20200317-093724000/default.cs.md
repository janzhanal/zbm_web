---
title: 'Jak se chovat v průběhu karantény'
date: '2020-03-17'
template: novinka
id: '20200317-093724000'
user: 'Honza Fiala'
pictures:
---
Od nedělní půlnoci máme vyhlášenu celostátní karanténu, takže se možná ptáte, jaký dopad to má na orientační běžce. Rád bych proto tímto vyjádřil jednotný postoj vedení oddílu.

Je omezen volný pohyb osob, nicméně není zakázáno vycházet. Je důrazně doporučeno vyvarovat se sociálnímu konktaktu, tj. setkávání lidí. Budeme-li dodržovat tyto principy a dbát na vlastní ochranu, měla by být jistá forma tréninků stále možná a v souladu se záměry vlády.
Takže se prosím v maximální míře vyhýbejte (i vzájemnému) setkávání s lidmi = nesnažte se trénovat společně. Trenéři budou chystat individuální (i mapové) tréninky, ale udělejte si rozpis, kdo tam kdy půjde, ať neběžíte spolu. Na mapových trénincích na kontrolách buď nebude nic, nebo jen fáborky, aby trénink mohl být k dispozici delší dobu.
U běžeckých tréninků spolu můžete běhat virtuálně, nějaké segmenty na Stravě například.
Nedopravujte se pokud možno nikam hromadnou dopravou, a pokud je to možné, kdykoliv jste mezi lidmi, důsledně noste roušku (lepší něco než nic, i když neochrání 100%).
Pociťujete-li jakékoliv příznaky onemocnění (byť jen ve stadiu "cítím si divně"), vůbec nevycházejte z domu a jakýkoliv trénink zrušte. Pokud jste v pohodě, pohyb na vzduchu prospívá. 

IOF zrušila všechny akce až do konce května (včetně WRE závodů a World Orienteering Day ). Česká sezona se předpokládám také nerozběhne dříve než v květnu (zaznívají hlasy o možném zrušení celé, či minimálně jarní části sezony).

Všem vám proto přeji pevné zdraví a ať můžeme co nejdříve zase běhat a fungovat bez omezení!
