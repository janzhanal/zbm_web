---
title: 'Rok 2020 skončil'
date: '2020-12-31'
template: novinka
id: '20201231-092023000'
user: 'Honza Fiala'
pictures:
---
*Rok 2020 byl pro náš oddíl v mnohém přelomovým a zvláštním. Vše začalo již na loňském oddílovém přeboru, kdy bylo zvoleno nové vedení oddílu, ve kterém po cca 20 letech nefiguroval dlouholetý předseda oddílu Libor. Protože platnost členské schůze, která tak rozhodla, byla právně napadena, konala se v lednu letošního roku členská schůze opakovaná, na které většina účastníků potvrdila vůli po změně.  
Krom nového vedení jsme si zvolili i pravidla fungování oddílu, jakési stanovy, kterými se chceme řídit.  
Obměna vedení oddílu znamenala, že část členů se rozhodla přestoupit do jiných oddílů, ponejvíce do PBM a TBM. Aktuální počet členů oddílu je tedy 318 (stav k 31.12.2020).  
Průběh letošní sezony byl do velké míry poznamenán pandemií Covid-19. Na začátku roku tak proběhla jen soustředění v Portugalsku a na Lipici, načež se na konci března začaly rušit závody, omezovala se možnost tréninků, a vše vyvrcholilo zrušením celé oficiální jarní závodní sezony.  
Zkoušeli jsme na vše reagovat obratem; začali jsme organizovat ve spolupráci s Teslou víkendové mapové koronatréninky, upravili jsme tréninky v tělocvičně, zavedli jsme on-line mapovou teorii.  
Kolektiv našich trenérů, který byl mimochodem v průběhu roku posílen o renomovaného odborníka Tomáše Kalinu nebo také Gabču Hiršovou a Sašu Jordanova, se dohodl na zásadní změně v přístupu k tréninkům; zařadili jsme ve větší míře posilování a upravili skladbu tréninkového týdne tak, aby lépe odpovídala změněným nárokům na jednotlivé typy tréninků. Mimo jiné to znamenalo přesunutí mapových tréninků na úterky.  
Díky nemožnosti závodění v podstatě do konce prázdnin se fenoménem letošního roku v oddíle stalo běhání TrailTour. Po loňském úžasném finiši, který nakonec jen těsně nestačil na zisk prvního místa v klubech, bylo letos jasné, že TéTéčka chceme vyhrát. A to se povedlo! Žabiny vyhrály soutěž klubů, Natálka a Miloš vyhráli soutěže jednotlivců, a kromě nich i Zuzka, Tom a Aleš zvládli oběhat všech 50 etap.  
Přestože možnosti sportování byly v průběhu roku různými způsoby omezovány, organizovali jsme nadále i soustředění a akce pro naše naděje. Na jaře například dvě utkání mezi výběry TSM Jižní Morava a TSM Pardubicko, v průběhu léta soustředění ve Svratouchu, na Liberecku, moc povedený tábor u Kralovic, na podzim soustředění v Lipnici a v prosinci tradiční Sklené.  
Navzdory objektivním potížím jsme ale nezaháleli ani na poli pořadatelském a závodním. V září jsme i při nařízených omezeních úspěšně uspořádali mistrovství České republiky na klasické trati, veteraniádu České republiky na klasické trati a závod oblastního žebříčku. A přestože závodní sezona se nám nakonec smrskla do pouhých šesti týdnů, dosáhli jsme řady úspěchů a naši závodníci získali 5 mistrovských medailí (2 individuální Miloš a 3 štafetové – dorostenci, dorostenky a muži) a dalších 17 umístění do 10. místa.  
Změnilo se vydávání Polarisu, o který se od letošního roku hezky stará dorostenecká skupina – v průběhu roku vyšla 4 čísla.  
Velký dík patří všem členům vedení, všem našim trenérům i dalším členům oddílu, kteří pro ostatní obětují svůj čas a energii v míře vrchovaté. Pamatujte, že oddíl bude vždy tak dobrý, jaký si ho sami uděláme.*

# Výsledky sezony 2020:

**Mistrovství ČR štafet**  
D18 – 2. místo – K. Barnatová, M. Rotková, M. Mulíčková  
D18 – 25. místo – J. Finstrlová, E. Tomanová, B. Stehlíková  
D21 – 5. místo – N. Hiklová, T. Odehnalová, A. Indráková  
D21 – 9. místo – M. Tesařová, G. Hiršová, J. Šimková  
D21 – 21. místo – M. Firešová, B. Zháňalová, Z. Hendrychová  
H18 – 3. místo – A. Urbánek, J. Štěrbák, J. Coufal  
H18 – 19. místo – J. Racek, V. Marek, M. Oujezdský  
H21 – 1. místo – O. Hlaváč, M. Nykodým, M. Minář  
H21 – 9. místo – P. Brlica, O. Hirš, S. Mokrý  
H21 – 29. místo – D. Pompura, A. Jordanov, Š. Zimmermann  
H21 – 36. místo – L. Finstrle, J. Zháňal, V. Bravený  
H21 – 43. místo – V. Kelbl, J. Fiala, A. Kožoušek

**Mistrovství ČR sprintových štafet**  
DH18 – 7. místo – K. Barnatová, A. Urbánek, J. Coufal, M. Mulíčková  
DH18 – 24. místo – M. Rotková, J. Štěrbák, V. Marek, J. Finstrlová  
DH18 – 34. místo – E. Tomanová, T. Kučera, T. Urbánek, M. Barnatová  
DH18 – 40. místo – A. Ondrová, J. Racek, M. Oujezdský, B. Stehlíková  
DH21 – 5. místo – N. Hiklová, M. Minář, M. Nykodým, J. Šimková  
DH21 – 6. místo – G. Hiršová, P. Brlica, O. Hirš, T. Odehnalová  
DH21 – 16. místo – M. Firešová, O. Hlaváč, S. Mokrý, B. Zháňalová  
DH21 – 25. místo – Z. Hendrychová, V. Kelbl, A. Jordanov, P. Koporová

**Mistrovství ČR ve sprintu**  
D16
28. místo – M. Rotková
41. místo – J. Finstrlová
53. místo – A. Ondrová
D18
24. místo – K. Barnatová
D20
22. místo – A. Auermüllerová
D21
16. místo – B. Zháňalová
19. místo – G. Hiršová
22. místo – N. Hiklová 
H16
7. místo – V. Marek
10. místo – J. Štěrbák
15. místo – T. Urbánek
47. místo – T. Kučera
H18
15. místo – A. Urbánek
33. místo – J. Coufal
H21
4. místo – M. Nykodým
6. místo – O. Hlaváč
6. místo – O. Hirš
22. místo – M. Minář
37. místo – P. Brlica

**Mistrovství ČR na klasické trati**
D16
12. místo – J. Finstrlová
24. místo – M. Rotková
37. místo – A. Ondrová
D18
32. místo – K. Barnatová
D20
19. místo – A. Auermüllerová
D21
5. místo – A. Indráková
14. místo – T. Odehnalová
16. místo – N. Hiklová
24. místo – M. Tesařová
25. místo – G. Hiršová
32. místo – B. Zháňalová
38. místo – J. Šimková
44. místo – M. Firešová
H16
11. místo – J. Štěrbák
22. místo – V. Marek
H18
20. místo – J. Coufal
25. místo – A. Urbánek
H21
1. místo – M. Nykodým
5. místo – M. Minář
12. místo – O. Hlaváč
16. místo – O. Hirš
30. místo – S. Mokrý

**Mistrovství ČR na krátké trati**
D16
16. místo – M. Rotková
23. místo – A. Ondrová
D18
36. místo – K. Barnatová
D20
16. místo – A. Auermüllerová
D21
5. místo – A. Indráková
20. místo – T. Odehnalová
21. místo – J. Šimková
27. místo – B. Zháňalová
32. místo – N. Hiklová
33. místo – G. Hiršová
49. místo – M. Firešová
H16
28. místo – V. Marek
H18
10. místo – J. Coufal
28. místo – A. Urbánek
H21
3. místo – M. Nykodým
4. místo – D. Hájek
5. místo – M. Minář
8. místo – O. Hlaváč
12. místo – S. Ullmann
26. místo – S. Mokrý
55. místo – Š. Zimmermann

**Veteraniáda ČR na klasické trati**
H45
10. místo – E. Štěrbák
25. místo – V. Auermüller

**Veteraniáda ČR na krátké trati**
D35
9. místo – L. Kočová
12. místo – J. Košíková
D40
16. místo – L. Cicvárková
21. místo – R. Šichová
H35
8. místo – J. Brabec
18. místo – J. Koča
22. místo – P. Zelený
24. místo – T. Rudolf
H45
18. místo – T. Kyncl
32. místo – V. Auermüller

**Veteraniáda ČR ve sprintu**
H35
5. místo – J. Koča
8. místo – L. Finstrle


# Členská schůze:

Situace okolo koronaviru je nejasná a nevíme, kdy toto období skončí. Přesto bychom rádi svolali členskou schůzi, která se bude konat buď osobně, nebo (pravděpodobněji) on-line. Prosím, rezervujte si ve svých kalendářích datum 14.2.2021 od 19:00.  
Pozvánka na členskou schůzi bude e-mailem rozeslána podle Stanov SK.
